ข้อตกลงและเงื่อนไขการใช้งาน 
“ผู้ใช้บริการ” รับทราบและยอมรับที่จะปฏิบัติตามเงื่อนไข ดังนี้

 “คลังข้อความภาษาไทยและภาษาอังกฤษ”  จัดทำขึ้นโดยศูนย์เทคโนโลยีอิเล็กทรอนิกส์และคอมพิวเตอร์แห่งชาติ  สำนักงานพัฒนาวิทยาศาสตร์และเทคโนโลยีแห่งชาติ (“เนคเทค”)  ภายใต้โครงการคลังสื่อประสมและข้อความกำกับ  โดยมีวัตถุประสงค์เพื่อรวบรวมคลังข้อมูลสื่อประสมที่มีการกำกับข้อมูลไว้ แล้ว และเผยแพร่สู่สาธารณะเพื่อประโยชน์ในทางวิชาการแก่ผู้ใช้บริการ  ตามที่ได้รับความคุ้มครองภายใต้พระราชบัญญัติลิขสิทธิ์ พ.ศ. 2537 เท่านั้น  มิได้มีเจตนาที่จะละเมิดทรัพย์สินทางปัญญาของผู้หนึ่งผู้ใด และมิได้มีเจตนาที่จะเผยแพร่สู่สาธารณะเพื่อประโยชน์ทางการค้าและแสวงหากำไรแต่อย่างใด 
ผู้ใช้บริการตกลงจะใช้งาน “คลังข้อความภาษาไทยและภาษาอังกฤษ” ซึ่งดาวน์โหลดมาจากเว็บไซต์ http://www.nectec.or.th/corpus/ ของเนคเทค สำหรับติดตั้งใช้งานกับเครื่องคอมพิวเตอร์ส่วนบุคคล (PC)  /คอมพิวเตอร์พกพา (Notebook) ไปใช้เพื่อประโยชน์ในการใช้สิทธิใน  “คลังข้อความภาษาไทยและภาษาอังกฤษ” ตามเงื่อนไขที่เนคเทคกำหนดไว้ในข้อตกลงฯ  นี้ 
เนื่องจากการใช้สิทธิใน “คลังข้อความภาษาไทยและภาษาอังกฤษ”  อยู่ภายใต้สัญญาอนุญาตครีเอทีฟคอมมอนส์ประเภท  “แสดงที่มา-ไม่ใช้เพื่อการค้า-อนุญาตแบบเดียวกัน” (BY+NC+SA) ดังนั้น  ผู้ใช้บริการตกลงจะปฏิบัติตามข้อตกลงเกี่ยวกับเงื่อนไขการใช้งานภายใต้สัญญา อนุญาตดังกล่าว  ตามที่อยู่บนอินเทอร์เน็ตซึ่งปรากฏในหน้าเว็บไซต์นี้อย่างเคร่งครัด
ผู้ใช้บริการรับทราบว่า “คลังข้อความภาษาไทยและภาษาอังกฤษ”  ภายใต้ข้อตกลงฯ นี้ เป็นเพียงส่วนหนึ่งของ  “คลังข้อความภาษาไทยและภาษาอังกฤษ” ทั้งหมด ดังนั้น  หากผู้ใช้บริการประสงค์จะใช้สิทธิใน “คลังข้อความภาษาไทยและภาษาอังกฤษ”  ส่วนที่เนคเทคได้ดัดแปลง รวบรวมใหม่ หรือพัฒนา แก้ไข  ปรับปรุงเพิ่มเติมขึ้นจาก “คลังข้อความภาษาไทยและภาษาอังกฤษ”  ที่ผู้ใช้บริการได้รับสิทธิให้ใช้งานภายใต้ข้อตกลงฯ นี้  หรือประสงค์จะใช้สิทธิใน “คลังข้อความภาษาไทยและภาษาอังกฤษ”  นอกเหนือจากเงื่อนไขที่กำหนดไว้ในข้อตกลงฯ นี้  ผู้ใช้บริการจะขออนุญาตจากเนคเทคและจะต้องได้รับอนุญาตเป็นหนังสือจากเนคเทคก่อน พร้อมทั้งทำความตกลงในเรื่องสิทธิประโยชน์ เงื่อนไข และค่าตอบแทน  (ถ้ามี) กับเนคเทคอีกครั้งหนึ่ง อย่างไรก็ตาม  ข้อตกลงนี้ไม่ถือเป็นการผูกพันให้เนคเทคต้องตกลงอนุญาตเสมอไป
เนคเทคไม่รับประกันความถูกต้อง ครบถ้วน  หรือความน่าเชื่อถือของข้อมูลบรรดาข้อมูล ข่าวสาร บทความ  หรือข้อความอื่นใดที่ปรากฏใน “คลังข้อความภาษาไทยและภาษาอังกฤษ”  นี้ทั้งสิ้น 
เนคเทคขอปฏิเสธความรับผิดในความเสียหายใดๆ ไม่ว่าทางตรงหรือทางอ้อม  จากการเรียกร้อง ของผู้ใช้บริการหรือบุคคลใดอันเกิดจากการใช้งาน  “คลังข้อความภาษาไทยและภาษาอังกฤษ” ทั้งสิ้น  ซึ่งรวมถึงการตัดสินใจกระทำหรืองดเว้นกระทำการใดๆ  ที่เกิดจากความเชื่อถือในเนื้อหาดังกล่าวของผู้ใช้บริการ  หรือบุคคลอื่นใดที่ใช้งาน 
 เนคเทคจะไม่นำข้อมูลส่วนบุคคลของผู้ใช้บริการไปเผยแพร่แก่บุคคล ภายนอกโดยไม่ได้รับอนุญาตจากเจ้าของข้อมูลก่อน  เว้นแต่จะเป็นการเปิดเผยข้อมูลตามที่กฎหมายอนุญาต  หรือเป็นการเปิดเผยต่อองค์กรที่กฎหมายกำหนด เช่น ตามคำสั่งศาล
“คลังข้อความภาษาไทยและภาษาอังกฤษ”  ยังอยู่ในระหว่างการวิจัยและพัฒนาตามเทคโนโลยีที่เปลี่ยนแปลงไป  การให้บริการในขณะนี้จึงเป็นการทดลองให้บริการ  ดังนั้นเนคเทคจึงไม่รับรองความถูกต้องแน่นอนในการให้บริการ ซอฟต์แวร์  ข้อมูล หรือสิ่งอื่นใดที่ปรากฏอยู่บน “คลังข้อความภาษาไทยและภาษาอังกฤษ”  รวมทั้งไม่รับผิดชอบในความเสียหายใดๆ อันเกิดขึ้นจากการใช้บริการ  “คลังข้อความภาษาไทยและภาษาอังกฤษ” ทั้งสิ้น
เนคเทคสงวนสิทธิ์ที่จะระงับ ยกเลิก  หรือเปลี่ยนแปลงข้อกำหนดและเงื่อนไขการให้บริการ  “คลังข้อความภาษาไทยและภาษาอังกฤษ” นี้ ไม่ว่าทั้งหมดหรือแต่บางส่วน  โดยไม่แจ้งให้ผู้ใช้บริการทราบล่วงหน้า

ผลงานนี้ ใช้สัญญาอนุญาตของครีเอทีฟคอมมอนส์แบบ แสดงที่มา-ไม่ใช้เพื่อการค้า-อนุญาตแบบเดียวกัน 3.0 ประเทศไทย.
